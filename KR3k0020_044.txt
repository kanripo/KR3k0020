# -*- mode: mandoku-view; -*-
#+TITLE: 職官分紀
#+DATE: 2015-08-24 23:30:07.468152
#+PROPERTY: ID KR3k0020
#+PROPERTY: BASEEDITION WYG    
#+PROPERTY: JUAN 卷四十四
<pb:KR3k0020_WYG_044-1a>¶
欽定四庫全書¶
　職官分紀卷四十四¶
　　　　　　　　　　　　宋　孫逢吉　撰¶
　　横行東西班大小使臣¶
唐制百官職皆九寺三監分典開元中始置諸使其後¶
漸増由是寺監之物多歸諸使朝廷每有制詔則云諸¶
司諸使以該之多内侍省官或將軍兼充天祐後及五¶
代用廷外臣以卿監將軍刺使以上領使國朝定内客¶
<pb:KR3k0020_WYG_044-1b>¶
省使至閤門使之横班皇城使以下二十名謂之東班¶
宫苑使以下二十名謂之西班初猶有正官充其後但¶
以檢校官為之或領觀察防禦團練使刺史慶厯四年¶
皇城使不轉閤門昭宣使既難其磨勘又不可例除遥¶
郡刺史舊制諸司副使當改官者降五資除使則是一¶
日而遷十五資今欲皇城使改官及七嵗如曽任邊有¶
路安撫轉運使揔管五人以上舉則與除遥郡刺史至¶
遥郡防禦使諸司副使因差遣及有勞遷使如舊制兩¶
<pb:KR3k0020_WYG_044-2a>¶
省止因磨勘則不得過五資有戰功及殊績者不限又¶
舊制兩省都知押班及帶内噐械内臣合歴轉者臨時¶
例取古今欲如舊制詔自今皇城宫苑副使當磨勘者¶
各於本班額從下與升五資改諸司使其自左蔵庫副¶
使以上因酬奬及非次改官者如舊制餘皆如所奏初¶
上謂執政曰諸司副使當從供備庫副使始今對行除¶
除五資太優於是今儀條差而為此制嘉祐三年詔客¶
省引進四方館各置使一員東西閤門共置使四員閤¶
<pb:KR3k0020_WYG_044-2b>¶
門引進客省共置副使六員閤門通事舍人八員閤門¶
使須有闕乃補今欲引進四方館各増置使一員東西¶
上閤門共増使二員閤門引進客省共増置使四員閣¶
門通事舍人増置二員所増置員見閤門供職轉資七¶
不供職轉五資熙寧五年詔今後諸司使副磨勘歴任¶
内有戰功曽經轉酬奬者與轉七資使額其餘並轉五¶
資舊制諸司使副使有戰功者磨勘轉官率用常調轉¶
五資上謂無以褒勵武人而閤門兩省職事皆左右近¶
<pb:KR3k0020_WYG_044-3a>¶
習非勲勞不可超躐故有是命¶
元祐令内客省使至閤門副使為横行延福宫使至昭¶
宣使為班官諸司使副使丞制崇班閤門祗候為大使¶
臣供奉官侍禁殿直奉職借職為小使臣¶
　　内客省使¶
國朝崇政殿受朝則升東階侍立大中祥符四年樞宻¶
院言新除内客省使曹利用准例逐日赴樞宻院同食¶
其本㕔宇已改充三班院請止令於三班院分㕔視事¶
<pb:KR3k0020_WYG_044-3b>¶
從之¶
　　客省¶
國朝客省在閤門之西使闕則引進四方館閤門使副¶
兼承受一十人舊名承㫖淳化二年改大中祥符五年¶
陳彭年進客省事例六卷康定元年章得象修成客省¶
條例七卷¶
　　使副使¶
五代梁有客省使國朝因之掌四方進奏及四夷朝貢¶
<pb:KR3k0020_WYG_044-4a>¶
牧伯朝覲賜酒饌饔餼宰相近臣禁將軍校節儀諸州¶
進奉使賜物回詔之事¶
元祐令客省使從五品副使從七品¶
次内相(國朝張元嘉祐中為客省使上表乞換文資上/以其嘗有功效令守舊官充徐州兵馬都總管)¶
(元初及第遇相者曰君次内相元曰翰林學士為内相/予次之豈不侍講乎相者曰是也及第換武弁累遷客)¶
(省使凡十五年不能/遷内客省使而卒)¶
　　引進使副使¶
五代梁有引進使副使國朝因之慶厯四年詔引進使¶
<pb:KR3k0020_WYG_044-4b>¶
兼領閤門公事¶
元祐令引進使從五品副使從七品¶
　　四方館¶
國朝四方館在朝堂門外使客則客省引進閤門使副¶
兼掌大中祥符五年陳彭年進四方館儀一卷康定元¶
年章得象修成四方館條例一卷¶
　　使¶
唐四方館以通事舍人判厯中書省¶
<pb:KR3k0020_WYG_044-5a>¶
五代晉始以卿監專判館¶
國朝初以檢校官判館淳化四年改置使名掌通事分¶
畨供奉宣賛之名籍文武官正衙見謝辭國忌賜香諸¶
道月旦正至章表郊祀朝㑹蕃官貢舉人進奉使京官¶
致仕官道釋父老陪位之事¶
元祐令四方館使正六品¶
　　東西上閤門¶
國朝東西上閤門司紫宸殿前南廊置使副使常領本¶
<pb:KR3k0020_WYG_044-5b>¶
局事闕即取客省使副使以上同管勾或全闕官亦有¶
通事舍人權發遣者承受十一人舊名承㫖淳化二年¶
改又有提㸃承受以承受行首入仕嵗乆者命為三班¶
以充役大中祥符五年陳彭年進閤儀制六卷康定元¶
年章得象修成閤門儀制十二卷¶
　　使副使¶
國朝閤門使副使掌供奉乗輿朝㑹逰幸大宴及贊引¶
親王宰相百寮蕃客朝見辭糾彈失儀¶
<pb:KR3k0020_WYG_044-6a>¶
元祐令東西上閤門使正六品副使從七品¶
沮宦官(内殿崇班錢晦累遷至閤門使宦宦王守忠領/節度觀察留後牒閤門定朝立燕坐晦因對言)¶
(天子大朝令宦官齒是大夫坐殿上必為四夷所笑守/忠又欲以禮服進酒晦以為不可禮官議與晦同而言)¶
(事官亦有是言/守忠由是大沮)¶
　　閤門通事舍人¶
國朝太平興國五年通事舍人王睿失儀太宗乃令今¶
後不得通贊只令引班故事閤門無通事舍人判𨽻中¶
書省其長一人判四方館謂之館老如抽赴閤門祗應¶
<pb:KR3k0020_WYG_044-6b>¶
者兼稱閤門祗候今直授閤門通事舍人非舊制也天¶
禧二年禮儀院制圖凡言閤門通事舍人者皆去閤門¶
字因是制授官者亦去之嘉祐三年八月詔定以十員¶
為額¶
元祐令閤門通事舎人從七品¶
書五字七字賜舍人(仁宗時李惟賢為閤門通事舍人/在閤門習朝廷儀制數奏事稱㫖)¶
(仁宗嘗書忠信李惟賢五字賜之/後又賜以李惟賢忠孝勤謹七字)¶
　　閤門祗候¶
<pb:KR3k0020_WYG_044-7a>¶
國朝咸平五年諸王夫人及縣主等以親屬居三班者¶
上言因聖節推恩願以次補閤門之職真宗曰此職非¶
可以恩澤授也並不許天禧元年上與輔臣語及省費¶
用减吏員向敏中曰閤門祗候先朝止有三五員宣導¶
贊唱而已今踰數百而除授未已禄廪頗厚資地亦優¶
願稍慎擇上曰此蓋相承為例當漸有省之天聖六年¶
上封者言三班使臣帶閤門祗候並代諸司使副使差¶
遣竊以太宗時閤門祗候人數不多真宗朝置諸路提¶
<pb:KR3k0020_WYG_044-7b>¶
㸃刑獄以閤門祗候同充時以員數闕少特令臣寮奏¶
舉乆歴外任有勞績者任之自後限以七人奏舉除授¶
近年皇親及臣寮遇聖節及差遣并亡歿遺表有陳乞¶
走馬承受亦以三年承例不問有無才幹並特轉閤門¶
祗候欲望自今供奉官合該轉者並只與轉内殿崇班¶
其在京及外任自來差閤門祗候勾當去處令樞宻院¶
相度選差侍禁以上使臣充填從之嘉祐八年李端慤¶
奏近嵗閤門祗候以上領在京差遣不理資任是以各¶
<pb:KR3k0020_WYG_044-8a>¶
圖外任請自令通事舍人閤門祗候一任在京一任在¶
外從之治平二年閤門言先詔通事舍人及閤門祗候¶
共一十二人今止有九人熙寧四年閤門言係通事舍¶
人十三員閤門祗候二十三員除見任祗應共十員外¶
全少慣熟之人欲乞選擇内外仕族子弟自内殿承制¶
以下至右班殿直六人令逐日前後殿亦閤門祗候諸¶
般祗應以看班祗候為名候及五周年委是詳熟失儀¶
數少令閤門委保與正除閤門祗候常以六人為定額¶
<pb:KR3k0020_WYG_044-8b>¶
其班著不以官序髙下並在閤門祗候班後别為一行¶
不得帶出外任差遣詔三班院揀選士族之家子弟供¶
奉官至殿直年四十以下好人材但曽歴任及無私罪¶
使臣一十二人三班院以田奕等名聞揀用六人¶
　　延福宫使¶
國朝明道元年置¶
元祐令延福宫使從五品¶
　　景福殿使¶
<pb:KR3k0020_WYG_044-9a>¶
國朝大中祥符五年宣政使應州觀察使劉承珪以乆¶
疾辭職特置是名在客省使之上¶
元祐令景福殿使從五品¶
　　宣慶使¶
國朝舊諸司使止於宣政使大中祥符元年東封禮畢¶
宣政使季神福當遷職特置是名¶
　　宣政使¶
國朝淳化五年昭宣使王繼恩有平賊之功中書欲以¶
<pb:KR3k0020_WYG_044-9b>¶
為宣徽使詔朕讀前代書史多矣不欲令宦官干預事¶
宣徽使執政之漸也不可止受他官宰相等懇言繼恩¶
有大功非此任無足以議賞典上怒深責宰相等因命¶
張洎等别立宣政使之目序在昭宣使之上以授之¶
　　昭宣使¶
國朝淳化四年置以皇城使王延德王繼恩莊宅使杜¶
彦鈞為之以上朝㕘位在東班前¶
元祐令昭宣使正六品¶
<pb:KR3k0020_WYG_044-10a>¶
　　皇城使副使¶
五代梁乾化六年五月詔曰端闈正門也宜以時開敞¶
用達陽氣委皇城使准例檢校啓門車駕出則闔扉國¶
朝因其名¶
元祐令皇城使以下諸司使正七品¶
　　翰林使副使¶
唐有翰林使掌伎術之待詔者¶
五代有翰林茶酒使¶
<pb:KR3k0020_WYG_044-10b>¶
國朝初有茶酒使後止名翰林使¶
　　尚食使副使¶
五代梁有尚食使副使國朝因之¶
　　御厨使副使¶
五代梁以御食使為司膳使¶
國朝置御厨使¶
　　軍噐庫使副使¶
五代梁有武備庫¶
<pb:KR3k0020_WYG_044-11a>¶
　　儀鸞使副使¶
唐置營幕使後置同知院使¶
五代梁開平初改儀鸞使¶
國朝置儀鸞使副使¶
　　弓箭庫使副使¶
唐有内弓箭庫使國朝因之後去内字¶
　　衣庫使副使¶
國朝初置内衣庫使後去内字¶
<pb:KR3k0020_WYG_044-11b>¶
　　東西綾錦院使副使¶
　　東西八作使副使¶
國朝舊有八作太平興國二年始分東西¶
　　牛羊使副使¶
　　香藥庫使副使¶
國朝舊有香藥庫因置使¶
　　榷場使副使¶
國朝舊有𣙜場庫因置使¶
<pb:KR3k0020_WYG_044-12a>¶
　　氊毯使副使¶
唐有氊坊毯坊使五代合為一國朝因之¶
　　鞍轡庫使副使¶
唐神䇿軍有御鞍轡庫五代置使國朝因之¶
　　酒坊使副使¶
唐有酒坊使國朝初加内字後去之¶
　　法酒庫使副使¶
周太祖平河中得酒工王恩善造法麵酒因置法酒庫¶
<pb:KR3k0020_WYG_044-12b>¶
使¶
　　翰林醫官使副使(以上二十/使為東班)¶
　　宫苑使副使¶
五代梁有宫苑使國朝因之¶
　　左右騏驥院使副使¶
唐有飛龍使乃小馬坊使¶
五代梁改小馬坊使為天驥後唐復為飛龍小馬坊使¶
長興元年改飛龍院為左飛龍院小馬坊為右飛龍院¶
<pb:KR3k0020_WYG_044-13a>¶
國朝太平興國三年改左右天廐坊雍熙二年又改左¶
右騏驥院使名從之¶
　　内蔵庫使副使¶
國朝太平興國初置庫及使名¶
　　左蔵庫使副使¶
唐以太府少卿知左蔵出納五代有使國朝因之¶
　　東西作坊使副使¶
唐有作坊五代置使國朝因之舊有南北熙寧三年改¶
<pb:KR3k0020_WYG_044-13b>¶
南北作坊為東西作坊其使副名額亦然¶
　　莊宅使副使¶
五代有莊宅使副使國朝因之¶
　　六宅使副使¶
唐置十宅六宅使以諸王所屬為名或總云十六宅後¶
止云六宅國朝因之¶
　　文思使副使¶
五代有文思使國朝因之¶
<pb:KR3k0020_WYG_044-14a>¶
　　内園使副使¶
五代有内園栽接國朝止名内園¶
　　洛苑使副使¶
五代有洛苑使國朝因之¶
　　如京使副使¶
五代有如京使國朝因之雍熙四年以侍御史鄭宣司¶
門員外郎劉墀户部員外郎趙載並充如京使以殿中¶
侍御史栁開為崇儀使左拾遺劉慶為西京作坊使先¶
<pb:KR3k0020_WYG_044-14b>¶
是太宗以五代戰争以來自節鎮刺史皆用武臣多不¶
曉政事人受其弊帝欲兼用文士漸復舊制故先擢宣¶
等為内職¶
　　崇儀使副使(更見如/京使門)¶
唐五代皆有閑廐使國朝太平興國五年改今名¶
遼不敢犯(國朝雍熙四年以右拾遺曽諫為崇儀使初/諫知定逺軍㑹遼人入冦兵少為城不固人)¶
(心危懼欲降於遼諫斬數人乃定因率勵士卒遼不敢/犯遂引去帝聞之降詔敦奬賜五品服未幾召赴闕改)¶
(授是/命)¶
<pb:KR3k0020_WYG_044-15a>¶
　　西京左蔵庫使副使¶
　　西京左坊使副使¶
　　東西染院使副使¶
唐有染坊使國朝太平興國三年置東西二院使名從¶
之¶
　　禮賔院使副使¶
賞捕繫蠻賊之勞(國朝皇祐四年以權廣州畨禺縣令/蕭注為禮賔副使仍權發遣畨禺縣)¶
(事賞捕繫蠻/賊之勞也)¶
<pb:KR3k0020_WYG_044-15b>¶
　　供備庫使副使(以上二十/名為西班)¶
　　帶御噐械¶
國朝賞選三班以上武幹親信者帶櫜鞬御劒或以内¶
臣為之初止名御帶咸平元年改為帶御噐械以内園¶
使馬知節領登州刺史知秦州西京作坊副使石知隅¶
為西京作坊使綦政為供備庫使供奉官張旻為供備¶
庫副使並帶御噐械初是職止名御帶至是改焉天聖¶
七年詔給馬三疋并芻粟景祐二年詔帶御噐械自今¶
<pb:KR3k0020_WYG_044-16a>¶
不得過六人元豐二年帶御噐械官遇獨員闕人祗應¶
差内使省押班官權從下差¶
　　内殿承制¶
國朝大中祥符二年詔置内殿承制班在内殿崇班上¶
秩比殿中丞¶
元祐令内殿承制正八品¶
　　内殿崇班¶
國朝淳化二年詔置内殿崇班在供奉之上左右侍禁¶
<pb:KR3k0020_WYG_044-16b>¶
在右班殿直之上先是供奉官殿直有四十年不遷者故¶
特置崇班侍禁之目差定其次授焉人用胥悦¶
　　東西頭供奉官¶
　　左右侍禁¶
　　左右班殿直¶
五代本曰殿前承㫖晉天福五年詔除翰林承㫖外殿¶
前承㫖改曰殿直後唐清泰元年七月殿直承㫖都知¶
以趙處愿等為之¶
<pb:KR3k0020_WYG_044-17a>¶
　　三班奉職¶
國朝淳化二年改殿前承旨為三班奉職¶
元祐令三班奉職從九品¶
　　三班借職¶
國朝元祐令三班借職從九品¶
　¶
　¶
　¶
<pb:KR3k0020_WYG_044-17b>¶
　¶
　¶
　¶
　¶
　¶
　¶
　¶
　職官分紀卷四十四¶
